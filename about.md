---
layout: page
title: Su di noi
permalink: /about/
---

# In breve

L'Associazione Badminton Motus promuove il badminton come forma di benessere attivo, unendo movimento, socialità e divertimento. Siamo un gruppo di appassionati di livello intermedio-avanzato (18+). Non abbiamo particolari ambizioni e non prendiamo parte a gare e competizioni.

# Diventare membri

Non abbiamo istruttori professionisti, quindi non possiamo accettare principianti assoluti. Prima dell'inserimento, proponiamo una breve prova per valutare l'idoneità al gruppo. Il numero di partecipanti è limitato a circa 14 persone, per garantire a tutti spazio e gioco. Se ami il badminton e hai già esperienza, saremo felici di conoscerti!

# Documenti

[1]: <{{ site.url }}/assets/abm_atto_costitutivo_20250701_v10.pdf> "Atto costitutivo"
[2]: <{{ site.url }}/assets/abm_statuto_20260201_v11.pdf> "Statuto"
[3]: <{{ site.url }}/assets/abm_regolamento_interno_20260201_v11.pdf> "Regolamento interno"
[4]: <{{ site.url }}/assets/abm_verbale_20250701_v10.pdf> "Verbale dell'assemblea costitutiva dell'Associazione Badminton Motus"

## [Atto costitutivo][1]

Noi sottoscritti:

FLAVIO CRIVELLI, domiciliato a Massagno,

JORGE TERRANOVA, domiciliato a Gorduno,

decidiamo oggi, martedì 1 luglio 2025, di fondare ai sensi degi art. 60 e seguenti del Codice Civile Svizzero la seguente:

**ASSOCIAZIONE BADMINTON MOTUS**

con sede a Massagno.

L'associazione si prefigge lo scopo di promuovere la pratica del badminton come attività sportiva e ricreativa per il benessere fisico e sociale dei suoi membri.

Lo statuto allegato viene approvato in questa occasione.

Flavio Crivelli

Jorge Terranova

## [Statuto][2]

### Art. 1 - Denominazione e sede

1. É costituita l'associazione denominata "Associazione Badminton Motus" (di seguito "l'Associazione").

2. La sede legale è presso il domicilio di Flavio Crivelli a Massagno, Canton Ticino, Svizzera.

### Art. 2 - Scopo

1. L'Associazione ha lo scopo di promuovere la pratica amatoriale del badminton come attività sportiva e ricreativa per adulti, finalizzata al benessere fisico, alla socializzazione e al divertimento.

2. L'Associazione svolge esclusivamente attività senza scopo di lucro.

### Art. 3 - Membri

1. L'Associazione è composta da membri attivi e soci in prova.

2. Possono essere ammessi come membri attivi o soci in prova esclusivamente persone fisiche maggiorenni (18 anni compiuti) che dimostrino un livello intermedio o avanzato nella pratica del badminton. Poiché l'Associazione non dispone di istruttori professionisti, non vengono ammessi principianti assoluti.

3. L'ammissione di nuovi membri avviene su richiesta scritta e approvazione del comitato direttivo.

4. L'ammissione è subordinata a una sessione di prova volta a valutare l'idoneità tecnica e e la compatibilità con il gruppo. La valutazione viene effettuata dal comitato direttivo o da membri da esso incaricati.

5. Per garantire spazio e qualità dell'attività, il numero massimo di membri attivi è limitato a 14. Ulteriori richieste possono essere inserite in lista d'attesa.

6. Possono essere ammessi membri durante la stagione sportiva in corso con quota proporzionale ai mesi rimanenti, previa sessione di prova e nel rispetto del limite massimo di membri attivi.

7. I soci in prova hanno gli stessi doveri dei membri attivi ma non hanno diritto di voto in assemblea generale. Dopo la prima stagione sportiva, i soci in prova possono rinnovare l'iscrizione esclusivamente come membri attivi con diritto di voto.

8. Il comitato direttivo può autorizzare la partecipazione alle attività di persone non socie a titolo di ospiti occasionali o ospiti speciali, secondo le modalità stabilite dal regolamento interno.

### Art. 4 - Diritti e doveri dei membri

1. I membri hanno diritto di partecipare alle attività dell'Associazione e di votare all'assemblea generale.

2. I membri sono tenuti a rispettare il presente statuto, le decisioni dell'assemblea e le regole stabilite dal comitato direttivo.

### Art. 5 - Organi dell'Associazione

1. L'Associazione è composta dai seguenti organi:

    a) Assemblea generale

    b) Comitato direttivo

    c) Revisore dei conti (facoltativo)

### Art. 6 - Assemblea generale

1. L'assemblea generale è l'organo sovrano dell'Associazione e si riunisce almeno una volta all'anno.

2. Compete all'assemblea generale:

    a) eleggere il comitato direttivo;

    b) approvare il bilancio e il conto preventivo;

    c) deliberare sulle modifiche dello statuto;

    d) deliberare sulla dissoluzione dell'Associazione.

### Art. 7 - Comitato direttivo

1. Il comitato direttivo è composto da almeno una persona che ricopre il ruolo di presidente e tesoriere.

2. Il comitato direttivo può includere facoltativamente un segretario per la gestione amministrativa e comunicativa.

3. Il comitato direttivo gestisce l'Associazione, rappresenta legalmente l'Associazione e organizza le attività.

### Art. 8 - Finanze

1. Le entrate dell'Associazione sono costituite da:

    a) quote associative

    b) eventuali contributi o donazioni

### Art. 9 - Durata e scioglimento

1. La durata dell'Associazione è illimitata.

2. Lo scioglimento può essere deciso dall'assemblea generale con una maggioranza qualificata.

3. In caso di scioglimento, il patrimonio residuo sarà devoluto ad enti con finalità analoghe o di pubblica utilità.

### Art. 10 - Disposizioni finali

1. Per quanto non espressamente previsto nel presente statuto, si applicano le norme del Codice Civile Svizzero relative alle associazioni (art. 60 e seguenti).

## [Regolamento interno][3]

### Art. 1 - Quote associative

1. La stagione sportiva decorre dal 1° settembre al 31 agosto dell'anno successivo.

2. La quota associativa annuale è fissata a CHF 230.- e deve essere versata entro il mese di ottobre di ogni anno.

3. Iscrizioni a stagione iniziata: i membri che si iscrivono dopo l'inizio della stagione sportiva versano una quota proporzionale calcolata sui mesi di attività regolare (settembre - giugno), secondo la tabella sottostante. L'ammissione non è consentita dopo il 30 aprile.

   | Periodo di iscrizione | Quota proporzionale |
   |-----------------------|---------------------|
   | Settembre - Ottobre   | CHF 230.-           |
   | Novembre - Dicembre   | CHF 190.-           |
   | Gennaio - Febbraio    | CHF 150.-           |
   | Marzo - Aprile        | CHF 110.-           |
 
4. Soci in prova: i nuovi membri possono essere ammessi come "soci in prova" per la prima stagione sportiva. I soci in prova:
   - Versano la stessa quota associativa dei membri attivi (intera o proporzionale)
   - Hanno diritto di partecipare a tutte le attività dell'Associazione
   - Non hanno diritto di voto in assemblea generale
   - Dal secondo anno devono rinnovare l'iscrizione come membri attivi con diritto di voto

5. Partecipanti occasionali: persone non socie possono partecipare gratuitamente alle attività su invito di un membro attivo, alle seguenti condizioni:
   - Massimo 3 partecipazioni gratuite per stagione sportiva come "ospite in prova"
   - Il membro invitante si fa garante del comportamento dell'ospite
   - Sottoscrizione di una liberatoria di responsabilità
   - Possesso di copertura assicurativa personale
   - Comunicazione preventiva al comitato direttivo
   - Dopo 3 partecipazioni, l'ospite deve decidere se iscriversi come membro attivo o cessare la partecipazione
   - Esclusione da eventuali eventi ufficiali o competitivi dell'Associazione

6. Ospiti speciali: il comitato direttivo può invitare senza limiti di partecipazione:
   - Istruttori o giocatori esperti per sessioni formative
   - Sostituti occasionali per garantire il numero minimo di partecipanti alle attività
   - Altri ospiti per esigenze organizzative dell'Associazione

   Tali partecipazioni sono gratuite e non richiedono successiva iscrizione. Resta obbligatoria la liberatoria di responsabilità e il possesso di copertura assicurativa personale.

7. La quota può essere modificata dall'assemblea generale su proposta del comitato direttivo. In particolare, qualora il numero di membri attivi scenda al di sotto di 10, il comitato direttivo può proporre un adeguamento della quota per garantire la sostenibilità economica dell'Associazione.

### Art. 1-bis - Procedure di iscrizione e rinnovo

1. I nuovi membri devono compilare il modulo d'iscrizione e la liberatoria di responsabilità.

2. L'ammissione è subordinata alla sessione di prova e all'approvazione del comitato direttivo.

3. I membri attivi e i soci in prova che rinnovano l'iscrizione per la stagione successiva devono compilare il modulo di rinnovo annuale entro il mese di ottobre.

4. Il mancato invio del modulo di rinnovo e/o il mancato pagamento della quota entro il termine previsto comportano la decadenza automatica dall'iscrizione.

5. Gli ospiti occasionali devono compilare la liberatoria di responsabilità prima di ogni partecipazione.

6. Gli ospiti speciali devono compilare la liberatoria di responsabilità alla prima partecipazione.

### Art. 2 - Orari e luogo di allenamento

1. Le attività si svolgono presso la palestra scolastica di Muzzano.

2. Gli orari saranno comunicati dal comitato direttivo con congruo anticipo.

### Art. 3 - Comportamento e fair play

1. Tutti i membri sono tenuti a mantenere un comportamento rispettoso e sportivo.

2. È vietato qualsiasi atteggiamento discriminatorio, violento o pericoloso.

### Art. 4 - Sicurezza

1. I membri sono responsabili della propria sicurezza durante le attività.

2. È consigliato l'uso di adeguata attrezzatura sportiva.

### Art. 5 - Decadenza e sospensione

1. Il comitato direttivo può sospendere o escludere un socio in caso di gravi violazioni del regolamento o dello statuto, previa comunicazione scritta.

## Verbali

### [Verbale dell'assemblea costitutiva dell'Associazione Badminton Motus][4]

In data martedì 1 luglio 2025, alle ore 13:00, presso il domicilio di Flavio Crivelli a Massagno, si è riunita l'assemblea costitutiva dell'Associazione Badminton Motus, convocata per fondare l'Associazione e approvare lo statuto.

Sono presenti i seguenti soci fondatori:

- Flavio Crivelli

- Jorge Terranova

L'assemblea nomina Flavio Crivelli come presidente e Jorge Terranova come segretario dell'assemblea.

Il presidente espone lo scopo dell'Associazione e presenta lo statuto, che viene discusso e approvato all'unanimità.

L'assemblea procede quindi alla nomina del comitato direttivo:

- Presidente e tesoriere: Flavio Crivelli

- Segretario (facoltativo): Jorge Terranova

Si decide inoltre di fissare la quota associativa annuale in CHF 230.-.

Non essendoci altri punti all'ordine del giorno, l'assemblea viene chiusa alle ore 14:00.

Il presente verbale viene sottoscritto dal presidente e dal segretario.

Firma presidente:

Flavio Crivelli

Firma segretario:

Jorge Terranova